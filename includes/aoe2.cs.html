<p>
	Když jsem byl v roce 2002 malé škvrně, <a href="https://cs.wikipedia.org/wiki/Age_of_Empires_II">Age of Empires II</a> byla první hra pro Windows, se kterou jsem se setkal. Age mi samozřejmě přirostly k srdci a tak se k nim vždy jednou za čas rád vracím.
</p>
<p>
	Kromě samotného hraní mě ale uchvátil i editor scénářů, kde jsem strávil opravdu mnoho hodin a vytvořil desítky map, které sice většinou nikdo kromě mě nehrál, protože byly zcela nehratelné, ale to mě nikdy neodrazovalo. Časem jsem to i celkem naučil a tak Vám zde předkládám těch pár, které považuji za opravdu povedené. Budu rád, pokud si někdo užije :-)
</p>
<p><i>
	Nabízím pouze scénáře pro HD Edition. Kdyby tu byli tací fajnšmekři, co stále hrají originální Conquerors, popř. UserPatch 1.4, neváhejte <a href="mailto:zbytek@gmail.com">mi napsat</a>, mohl bych mít nějakou archivní podpultovku ;-)
</i></p>
<p>
	Stažený soubor rozbalte a následujte instrukce v <code>_README.txt</code>, protože oba scénáře jsou zároveň módy s novými jednotkami ✨
	Obsahuje skript na snadné přepnutí mezi původní verzí game a módem.
</p>

<ul class="spaced-ul">
	<li>
		<a href="download/G2_HD.zip" download>Gothic 2: Alternate History</a> (singleplayer) (2018)<br>
		Moje oblíbená RPG hra Gothic 2 přetvořena jako scénář do AoE2 – v tomto alternativním příběhu je drobná odlišnost, takže neovládáte jen bezejmenného hrdinu, nýbrž celé armády.
		Doporučeno jen pokud znáte původní hru, příběh je zde totiž dost ostříhán, aby bylo dost času na krveprolití se skřety ;-)<br>
		Díky vlastní modifikaci nyní "draci" chrlí oheň, mágové čarují útočná kouzla a po světě se prohání mrchožrouti, goblini i jiné potvory, <a href="https://imgur.com/a/DxL6hve">viz screenshoty!</a>
	</li>
	<li>
		<a href="download/Forts_HD.zip" download>Forts</a> (multiplayer 1v1) (2018)<br>
		Již dávno jsem dostal myšlenku tvořit scénáře z 20. století v AoE2. To zní asi dost šíleně, že, zvlášť když jsou jiné hry zasazené v té době... ale mě to bavilo, a po mnoha pokusech vám tak představuji jediný takovýto scénář, který je díky vlastní modifikaci dostatečně technicky vyspělý – kulomety střílí jako kulomety, dělová palba je doprovázena dechberoucími explozemi a jednotky jsou vyvážené.<br>
		Tematicky inspirováno bitvou u Verdunu – symetrická mapa je zaměřena na poziční válku při dobývání pevností a bunkrů, která prověří vaše mikrovací skills ;-)
	</li>
	<!--
	<li>
		<a href="download/Space_Invaders.zip" download>Space Invaders</a> (leden 2017)<br>
		Znáte sci-fi univerzum Warhammer 40k? Jestli ano, tak neváhejte a zahrajte si crossover středověku s Warhammerem, kde jakožto kníže bráníte v čele rytířů své panství (i celé lidstvo) před invazí Orků.
	</li>
	-->
</ul>
